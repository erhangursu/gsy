  Her ne kadar bu salgın hastalık nedeniyle haftalarca, hatta aylarca uzaktan eğitim yapmış olsak da sizinle hep yakından ilgilenmeye çalıştım.

  Sizlerle dersler için olan buluşmalarımız ekran aracılığı ile oldu. Fakat ben yine de okuldaki gibi sıcacık bir sevgi bağı ile bağlandım sizlere. Bağlantılarımız kimi zaman kopmuş olabilir ama sevgi bağımız eskisinden çok daha güçlü bir hale geldi.

  Nasıl ki eskiden okul merdivenlerinden teneffüslere ve evlerinize koşarak inerdiniz, eminim ki çok kısa zaman sonra da öğretmen ve arkadaşlarınıza kavuşmak için okulumuza da aynı şekilde koşacaksınız.

  Ben hep derim ya;
   'Sizin gibi güzel çocuklara sahip olduğum için şanslı, günlerime sizlerle başladığım için kendimi heyecanlı hissediyorum.'

 Bu sözler her zaman geçerli benim için.
İnanın ki canlı ders hazırlamak bir film yapmak kadar zordur. Her canlı dersimiz bir film oldu. Yönetmen ben, oyuncular da sizler oldunuz çektiğimiz bu    filmlerde…  

  Sizlere ve ailenize bu zor günlerde verdiğiniz emekler için teşekkürler ediyorum.
  
  Uzaktan eğitim sürecinde çok yorulduğumuz için bu tatili hepimiz fazlasıyla hak ettik. O zaman haydi bakalım ne istiyorsanız onu yapın bu üç hafta boyunca! Güzel vakit geçireceğiniz, eğlenirken öğrenebileceğiniz bu güzel uygulamadan elinizden geldiğince faydalanmaya çalışmanızı istiyorum.

  Bu uygulamada ulaşabileceğiniz içerikleri ben derledim, arkadaşınız Mehmet Eymen GÜRSU’ nun babası Erhan GÜRSU ise uygulamanın yazılımını ve düzenlemesini yaptı. Kendim ve sizler adına Erhan Gürsu’ ya verdiği tüm emekleri için sonsuz teşekkür ediyorum. Güle güle kullanın…

Sevgiyle kalın güzel çocuklarım.

22.01.2021
Sizi seven öğretmeniniz
Gülserap YİĞİTALP